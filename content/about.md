---
---

Här svarar vi på vanliga frågor. Du kan också kontakta någon av oss – vi hjälper dig gärna.


## Hur ansöker jag till förskola, skola och fritidshem?

Ansökan är ännu inte öppen, men ni kan göra en intresseanmälan via länken här. Då kommer ni få information om när ansökan öppnar!



## Följer ni skollagen, andra lagar och förordningar och de nationella läroplanerna?



Ja, alla skolor i Sverige är skyldiga att följa dessa. Det är ingen skillnad på kommunala eller fristående skolor. Skolinspektionen och Ljungby kommun följer vår verksamhet både genom inspektioner och genom enkäter till elever, vårdnadshavare och personal. 



## Hur stora grupper kommer ni att arbeta med?



Vi tycker att det är viktigt att arbeta med grupper och klasser som är små för att det ska vara lugnt och att varje barn ska lära sig så mycket som möjligt. Detta stöds även av forskningen. 




## Kommer ni att erbjuda skolskjuts? 



Ja, Bolmenbygdens friskola kommer att ordna skolskjuts för alla elever. Vi har också för avsikt att möjliggöra turer både från Ljungby och Lagan. Vi erbjuder ett skolskjutskoncept som gör vardagen enklare för både barn och föräldrar. Vi hämtar eleverna direkt vid hemmet på morgonen.
Våra skolskjutsar körs av trygga vuxna med god lokal kännedom, vilket skapar en personlig och säker resa varje dag. På eftermiddagen lämnas barnen tillbaka vid hemmet, så att dagen får en lugn och trygg avslutning.


## Krävs medlemskap eller arbetsinsats?



Nej, ingetdera.

Vi kommer att erbjuda ett frivilligt medlemskap. Föreningen kommer att ha en stämma en gång per år där man kan vara med och välja styrelse och få information om verksamheten. 




## Tar ni ut vinst?


Nej, vi är en ekonomisk förening och tänker inte ta ut någon vinst. Våra barn förtjänar att vi lägger alla våra pengar på att det ska bli bra för dem. Däremot kommer vi att försöka spara pengar vissa år för att kunna jämna ut mellan år och för att kunna satsa extra andra år, t ex i stöd, läromedel eller lokaler.
